A **licenza MIT** (ou licenza X11 ou MIT X)[1] é unha licenza de [software libre](software_libre "wikilink") permisiva[2] Esta licenza creárona avogados no [Instituto Tecnolóxico de Massachusetts](Instituto_Tecnolóxico_de_Massachusetts "wikilink") (MIT) fundamentándose na [licenza BSD](licenza_BSD "wikilink") e facéndoa máis sinxela.[3][4]. Como o MIT liberou diversas licenzas a [Free Software Foundation](Free_Software_Foundation "wikilink") refírese a esta licenza chamándoa *Licenza X11*.[5] Dálle ese nome porque é a licenza do xestor gráfico [X Window System](X_Window_System "wikilink").[6] Pola contra a [Open Source Iniciative](Open_Source_Iniciative "wikilink") non concorda con iso e chámalle *Licenza MIT*.[7]

Xa que é unha licenza permisiva, ten poucas limitacións sobre do reuso do software e permite que sexa unha ampla compatible con outras licenzas.[8][9] A licenza sempre inclúe unha declaración sobre do [copyright](Dereito_de_autoría "wikilink") e unha advertencia que indica que o software se distribúe "*como está*" e que os propietarios non se fan responsables das reclamacións polos erros do emprego dese software.[10] A licenza permite reempregar o código mais mantendo os dereitos de copyright e as notas da licenza. Permite traballos derivados ou modificacións baixo diferentes termos e mesmo sen distribuír o código fonte. Con iso, a licenza MIT permite a reutilización dentro de [software privativo](software_privativo "wikilink"), xa que permite as adaptacións a fins comerciais.[11][12]

A licenza MIT tamén é compatible con moitas licenzas de [copyleft](copyleft "wikilink"), como a [GNU General Public License](GNU_General_Public_License "wikilink") (GPL). Grazas a iso o software con licenza MIT pódese integrar en software GPL, inda que non do outro xeito.[13]

En [2018](2018 "wikilink") a licenza MIT foi a máis popular para proxectos de [código aberto](código_aberto "wikilink"), xa que dos 2 millóns de proxectos estudados foi a licenza empregada polo 32%.[14] Algúns exemplos de software que emprega está licenza é o [X Window System](X_Window_System "wikilink") ou as linguaxes de programación [Ruby on Rails](Ruby_on_Rails "wikilink") e [Node.js](Node.js "wikilink").

## Termos da licenza e variantes

A MIT ten varias variantes que se empregan, e de feito a [Free Software Foundation](Free_Software_Foundation "wikilink") se refire á licenza como ambigua por iso. Unha versión común é a denominada "Licenza *[expat](Exilio "wikilink")*" (*expat* de "expatriado")[15] e a outra é a "Licenza X11" (ou "Licenza do consorcio MIT/X")[16]. A Licenza X11 é a versión que emprega o xestor de xanelas [X11](X_Window_System "wikilink") e que mantén o "consorcio MIT X".[17] A [Open Source Initiative](Open_Source_Iniciative "wikilink") publica a versión da "Licenza MIT" tal e como é a "licenza expat".

A forma máis habitual da licenza é a publicada pola OSI, a "Licenza expat". Esta di:

A *expat* non é idéntica á do código fonte do xestor de xanelas X, que a editou o consorcio que o mantén X11 e que é unha versión intermedia con algunha modificación.[18]. A Licenza X11 di:

Outro caso de variante da licenza é a que emprega *ncurses*, unha libraría para xestor de interfaces gráficas.

## Comparación con outras licenzas

A licenza BSD orixinal inclúe unha cláusula que prega que cando haxa promoción do software se lle dea crédito aos autores. Esta cláusula de promoción, e que desaconsellou a [UC de Berkeley](Universidade_de_California,_Berkeley "wikilink")[19], incluíuse noutras versións da MIT, como a que emprega a *XFree86*.

A "Licenza da Universidade Illinois/Licenza de código aberto NCSA" combina texto da licenza MIT e de licenzas BSD. A introdución da licenza e a advertencia recolléronse da licenza MIT.

A "Licenza ISC" contén similitudes coa MIT e as licenzas simplificadas da BSD. A súa maior diferenza é que se omite algunha sentenza que a [Convención de Berna](Convención_de_Berna_para_a_protección_das_obras_literarias_e_artísticas "wikilink") considerou como innecesaria.[20][21]

## Acollida

Segundo webs de posicionamento[22] e o uso en [Github](Github "wikilink")[23] en [2018](2018 "wikilink") a licenza MIT foi a máis empregada das licenzas libres, por diante da [GPLv2](GNU_General_Public_License "wikilink").

Entre os proxectos máis destacados que a empregan están [Ruby on Rails](Ruby_on_Rails "wikilink") e [Node.js](Node.js "wikilink"), [jQuery](jQuery "wikilink") ou [Lua](Lua_(linguaxe_de_programación) "wikilink").

## Notas

## Véxase tamén

### Outros artigos

-   [GNU GPL](GNU_General_Public_License "wikilink")
-   [GNU LGPL](GNU_LGPL "wikilink")
-   [Licenza de documentación libre de GNU](GNU_FDL "wikilink")

[Categoría:Licenzas de software](Categoría:Licenzas_de_software "wikilink")

[1]

[2]

[3]

[4]

[5]

[6]

[7]

[8]

[9]

[10]

[11]

[12]

[13]

[14]

[15]

[16]

[17]

[18]

[19]

[20]

[21]

[22]

[23]
