**Licencja MIT** (*Licencja X11*) – jedna z najprostszych i najbardziej liberalnych [licencji](Licencja_oprogramowania "wikilink") [otwartego oprogramowania](Otwarte_oprogramowanie "wikilink"). Daje użytkownikom nieograniczone prawo do używania, kopiowania, modyfikowania i rozpowszechniania (w tym sprzedaży) oryginalnego lub zmodyfikowanego programu w postaci binarnej lub źródłowej. Jedynym wymaganiem jest, by we wszystkich wersjach zachowano warunki licencyjne i informacje o autorze.

Podobna do zmodyfikowanej [licencji BSD](Licencje_BSD "wikilink") (bez klauzuli ogłoszeniowej) i [ISC](Licencja_ISC "wikilink").

Według statystyk serwisu [GitHub](GitHub "wikilink") z 2015 roku, licencja MIT jest najczęściej używaną licencją wśród oprogramowania utrzymywanego w tym serwisie[1].

## Powiązane licencje

Oryginalna [licencja BSD](Licencje_BSD "wikilink") zawierała klauzulę wymagającą załączenia informacji o autorach i treści licencji we wszystkich materiałach reklamowych. Ta klauzula (w późniejszych wersjach usunięta[2]) jest nadal obecna w zmodyfikowanej licencji MIT używanej przez [XFree86](XFree86 "wikilink").

Licencja typu NCSA Open Source/University of Illinois (UIUC) łączy w sobie założenia licencji MIT oraz BSD. Fragmenty dotyczące zezwoleń i wyłączenia odpowiedzialności pochodzą z licencji MIT.

[Licencja ISC](Licencja_ISC "wikilink") zawiera podobieństwa do licencji MIT, a także do uproszczonej licencji BSD, przy czym największą różnicą jest to, że słownictwo uznane za niepotrzebne przez [Konwencję Berneńską](Konwencja_berneńska_o_ochronie_dzieł_literackich_i_artystycznych "wikilink") zostało pominięte[3][4].

## Zobacz też

-   [GNU General Public License](GNU_General_Public_License "wikilink")
-   [X Window System](X_Window_System "wikilink")

## Przypisy

## Linki zewnętrzne

-   [Tekst licencji MIT](https://opensource.org/licenses/mit-license.php)
-   [Licencje zgodne z GNU GPL](http://www.gnu.org/philosophy/license-list.pl.html#GPLCompatibleLicenses)

[Kategoria:Licencje wolnego oprogramowania](Kategoria:Licencje_wolnego_oprogramowania "wikilink") [Kategoria:Wolne i otwarte oprogramowanie](Kategoria:Wolne_i_otwarte_oprogramowanie "wikilink")

[1]

[2]

[3]

[4]
