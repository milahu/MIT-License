**MIT лицензът** е [лиценз](лиценз "wikilink") за [свободен софтуер](свободен_софтуер "wikilink"), произлизащ от [Масачузетския технологичен институт](Масачузетски_технологичен_институт "wikilink"). Лицензът позволява преизползването на лицензираното с него съдържание в софтуер със [затворен код](затворен_код "wikilink") и е съвместим с [GPL](GPL "wikilink"), което означава, че GPL позволява комбинация и разпространяване със съдържание, лицензирано под лиценза MIT. MIT лицензът изисква негово копие да бъде разпространявано заедно със софтуера или значителни части от него.

MIT лицензът има няколко различни версии. Според [Фондацията за свободен софтуер](Фондация_за_свободен_софтуер "wikilink"), след като MIT са използвали различни лицензи за софтуера си, означението „MIT лиценз“ не е едносмислено и е по-правилно да се говори за Expat лиценз (използван за Expat)[1] или за X11 лиценз (използван за [X Window System](X_Window_System "wikilink") от [MIT X Consortium](MIT_X_Consortium "wikilink")).[2] MIT лицензът, който е често използван и е публикуван на официалния сайт на [Инициативата за отворен код](Инициатива_за_отворен_код "wikilink")[3], е същият като лиценза на Expat.

XFree86 Project използва модифициран MIT лиценз за [XFree86](XFree86 "wikilink") версия 4.4 и по-късни. Този лиценз включва клауза, която изисква специално признание, казващо, че продуктът използва софтуер от XFree86 Project.[4] Фондацията за свободен софтуер твърди, че тази добавка не е съвместима с версия 2 на GPL, но е съвместима с версия 3.[5]

## Текст на Expat версията

## Източници

<references />

## Външни препратки

-   [The MIT License](http://www.opensource.org/licenses/mit-license.php) на сайта на [Инициативата за отворен код](Инициативата_за_отворен_код "wikilink")
-   [Лицензът на Expat](http://www.jclark.com/xml/copying.txt)
-   [Лицензът на X11](http://www.xfree86.org/3.3.6/COPYRIGHT2.html#3)
-   [Лицензът на XFree86](http://www.xfree86.org/current/LICENSE4.html#6)

[Категория:Софтуерни лицензи](Категория:Софтуерни_лицензи "wikilink") [Категория:Масачузетски технологичен институт](Категория:Масачузетски_технологичен_институт "wikilink")

[1]

[2]

[3]

[4]

[5]
