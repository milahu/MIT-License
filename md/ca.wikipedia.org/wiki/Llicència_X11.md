La **llicència MIT** és una [llicència lliure](llicència_lliure "wikilink") de programari original del [Massachusetts Institute of Technology](Massachusetts_Institute_of_Technology "wikilink") (MIT). Específicament, és compatible amb la [GNU General Public license](GPL "wikilink") permisiva, entenent que permet la reutilització en [programari propietari](programari_propietari "wikilink") amb la condició que la llicència sigui distribuïda amb el programa.

D'acord amb la [Free Software Fundation](Free_Software_Fundation "wikilink"), la llicència MIT s'hauria d'anomenar, de manera més acurada, **llicència X11**, ja que va ser primerament usada per l'entorn de finestres [X Window System](X_Window_System "wikilink"), i la MIT ha utilitzat diferents llicències pel seu programari.

Projectes que usen aquesta llicència en els seus productes són la biblioteca d'anàlisi [Expat](Expat_(XML) "wikilink"), el client de connexió remota [PuTTY](PuTTY "wikilink"), la [plataforma de desenvolupament Mono](Mono_(programari) "wikilink"), [Ruby on Rails](Ruby_on_Rails "wikilink"), [Lua 5.0 onwards](Lua_Programming_Language "wikilink") i l'[X Window System](X_Window_System "wikilink"), pel qual la llicència va ser escrita.

L'[Open Source Initiative](Open_Source_Initiative "wikilink") considera aquesta llicència obsoleta, a favor de la [Academic Free License](Academic_Free_License "wikilink").

## Llicència

*La llicència és com segueix:*

*Copyright (c) <any> <propietaris del copyright>*

*Es garanteix el permís, sense cap cost, a qualsevol persona que obtingui una còpia d'aquest programari i de la documentació associada (d'ara endavant, el "Programari"), per comerciar-hi sense cap restricció, incloent-hi els drets d'usar, copiar, modificar, integrar, publicar, distribuir, subllicenciar i/o vendre còpies del Programari, i permet a les persones a les quals el Programari està adreçat a fer-ho amb les condicions següents:*

*La nota de copyright i aquesta informació sobre els permisos s'ha d'incloure en totes les còpies o les parts substancials del Programari.*

Finalment, hi ha un avís que especifica que el programari proporcionat no té cap mena de garantia, i que no existeixen drets a demanar indemnitzacions.

## Enllaços externs

-   [CulturaLliure.cat - Tipus de llicències](http://www.culturalliure.cat/llibre/programari-lliure-i-empresa-a-catalunya/tipus-llicencies/)

[X11](Categoria:Llicències_de_programari_lliures "wikilink")
