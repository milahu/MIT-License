**MIT-lisenssi** on [avoin ohjelmistolisenssi](Avoin_lisenssi "wikilink") joka kehitettiin [Massachusetts Institute of Technologyssä](Massachusetts_Institute_of_Technology "wikilink") (MIT). Se ei ole [copyleft](copyleft "wikilink")-lisenssi, joten se sallii teoksen käytön myös [suljetun lähdekoodin](suljettu_lähdekoodi "wikilink") ohjelmistoissa. Lisenssi tunnetaan myös nimillä **X-lisenssi** ja **X11-lisenssi**.

MIT-lisenssin ehdot ovat yksinkertaiset. Se antaa käyttäjälle oikeudet vapaasti muokata, kopioida ja käyttää teosta omassa projektissa sillä ehdolla, että lisenssin teksti säilyy lähdekoodissa. Koska MIT-lisenssi ei ole copyleft-lisenssi, se ei vaadi lähdekoodin julkistamista vaikka muokattua teosta levitettäisiin eteenpäin. Ehkä tunnetuin lisenssiä käyttävä ohjelmisto on [X Window System](X_Window_System "wikilink").

## Lisenssin teksti

Lisenssin sisältö on [public domainia](public_domain "wikilink"), joten sitä saa muokata vapaasti.

     Copyright (c) <vuosi> <tekijä>
     
     Permission is hereby granted, free of charge, to any person obtaining
     a copy of this software and associated documentation files (the
     "Software"), to deal in the Software without restriction, including
     without limitation the rights to use, copy, modify, merge, publish,
     distribute, sublicense, and/or sell copies of the Software, and to
     permit persons to whom the Software is furnished to do so, subject to
     the following conditions:
     
     The above copyright notice and this permission notice shall be included
     in all copies or substantial portions of the Software.
     
     THE SOFTWARE IS PROVIDED "AS IS", WITHOUT WARRANTY OF ANY KIND,
     EXPRESS OR IMPLIED, INCLUDING BUT NOT LIMITED TO THE WARRANTIES OF
     MERCHANTABILITY, FITNESS FOR A PARTICULAR PURPOSE AND NONINFRINGEMENT.
     IN NO EVENT SHALL THE AUTHORS OR COPYRIGHT HOLDERS BE LIABLE FOR ANY
     CLAIM, DAMAGES OR OTHER LIABILITY, WHETHER IN AN ACTION OF CONTRACT,
     TORT OR OTHERWISE, ARISING FROM, OUT OF OR IN CONNECTION WITH THE
     SOFTWARE OR THE USE OR OTHER DEALINGS IN THE SOFTWARE.

## Lisenssin käyttö

[Free Software Foundation](Free_Software_Foundation "wikilink") (FSF) käyttää MIT-lisenssistä nimitystä X11-lisenssi, koska arvelee sen olevan tarkempi. [1] [Open Source Initiative](Open_Source_Initiative "wikilink") kuitenkin käyttää nimitystä MIT-lisenssi. [2] X11-lisenssi ei kuitenkaan ole täysin sama kuin MIT-lisenssi, vaan siihen on lisätty kielto, jonka mukaan tekijän nimeä ei saa käyttää ohjelman mainostamiseen tai markkinointiin ilman lupaa. Tämä tekee lisenssistä melkein identtisen [BSD-lisenssin](BSD-lisenssi "wikilink") kanssa. FSF kehottaakin suosittelemaan mieluummin MIT-lisenssin käyttöä, koska BSD-lisenssi voidaan sekoittaa sen vanhaan versioon joka sisälsi paheksutun "mainospykälän". [3]

MIT-lisenssi on Open Source Intiativen hyväksymä ja yhteensopiva [GNU GPL](GNU_GPL "wikilink"):n kanssa, joten GPL- ja MIT-lisensoituja teoksia voidaan yhdistää. X Window Systemin lisäksi muita tunnettuja MIT-lisensoituja ohjelmistoja ovat [Mono-kehitysympäristön](Mono_(ohjelmistokehys) "wikilink") luokkakirjastot ja [PuTTY](PuTTY "wikilink").

## Katso myös

-   [Avoin lähdekoodi](Avoin_lähdekoodi "wikilink")
-   [Vapaa ohjelmisto](Vapaa_ohjelmisto "wikilink")
-   [BSD-lisenssi](BSD-lisenssi "wikilink")
-   [GNU General Public License](GNU_GPL "wikilink")

## Lähteet

## Aiheesta muualla

-   [X Window Systemin käyttämä lisenssi](http://www.xfree86.org/3.3.6/COPYRIGHT2.html#3)
-   [MIT-lisenssi Open Source Initiativen sivuilla](http://www.opensource.org/licenses/mit-license.php)

[Luokka:Vapaan ja avoimen lähdekoodin lisenssit](Luokka:Vapaan_ja_avoimen_lähdekoodin_lisenssit "wikilink") [Luokka:Vapaat ohjelmistot](Luokka:Vapaat_ohjelmistot "wikilink") [Luokka:Massachusetts Institute of Technology](Luokka:Massachusetts_Institute_of_Technology "wikilink")

[1] <http://www.gnu.org/licenses/license-list.html#X11License>

[2] <http://www.opensource.org/licenses/mit-license.php>

[3] <http://www.gnu.org/philosophy/license-list.html#ModifiedBSD>
