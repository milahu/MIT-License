**MIT licence** ir [brīvā programmatūras](Brīvā_programmatūra "wikilink") [licence](licence "wikilink"), kas radusies [Masačūsetsas Tehnoloģiju institūtā](Masačūsetsas_Tehnoloģiju_institūts "wikilink") (MIT).[1] Tā ir atļaujoša brīvās programmatūras licence, kas nozīmē to, ka tā atļauj izmantošanu slēgtā pirmkoda programmatūrā, ja vien visām licencētās programmatūras kopijām ir līdzi iekļauti arī MIT licences nosacījumi un autortiesību informācija. Šāda slēgtā pirmkoda programmatūra saglabā savu slēgto dabu, lai arī tā iekļauj programmatūru, kas licencēta saskaņā ar MIT licenci.

Licence ir savietojama arī ar [GNU Vispārējo publisko licenci](GNU_Vispārējā_publiskā_licence "wikilink"), kas nozīmē, ka GPL ļauj kombinēt un tālāk izplatīt programmatūru kopā ar citu programmatūru, kas izmanto MIT licenci.[2]

Zināmākā programmatūra, kas izmanto kādu no MIT licences versijām ir *[Expat](Expat_(XML) "wikilink")*, [*Mono* izstrādes platformas](Mono_(programmatūra) "wikilink") klašu bibliotēkas, *[Ruby on Rails](Ruby_on_Rails "wikilink")*, *[Node.js](Node.js "wikilink")*, *[Lua](Lua_(programmēšanas_valoda) "wikilink")* (no versijas 5.0), *[Wayland](Wayland_(displeja_servera_protokols) "wikilink")*, *[jQuery](jQuery "wikilink")* un *[X Window System](X_Window_System "wikilink")*, kam sākotnēji licence tika sarakstīta.

## Atsauces

## Ārējās saites

-   [MIT licences variants](https://fedoraproject.org/wiki/Licensing:MIT?rd=Licensing/MIT)
-   [MIT licences šablons](http://www.opensource.org/licenses/MIT) (*Open Source Initiative* oficiālā vietne)
-   [Expat licence](http://www.jclark.com/xml/copying.txt)
-   [X11 licence](http://www.xfree86.org/3.3.6/COPYRIGHT2.html#3)
-   [MIT Expat licences īss kopsavilkums](https://web.archive.org/web/20150209075321/https://tldrlegal.com/license/mit-license)

[Kategorija:Brīvā un atvērtā pirmkoda programmatūras licences](Kategorija:Brīvā_un_atvērtā_pirmkoda_programmatūras_licences "wikilink")

[1] Lawrence Rosen, OPEN SOURCE LICENSING, p.85 (Prentice Hall PTR, 1st ed. 2004)

[2] [Various Licenses and Comments about Them – GNU Project – Free Software Foundation](https://www.gnu.org/licenses/license-list.html#GPLCompatibleLicenses). Gnu.org (1999-09-03). Retrieved on 2013-07-17.
